####### Jednací řád republikového výboru

##### § 1 Subsidiarita jednacího řádu celostátní fóra

Pro jednání republikového výboru se použije Jednací řád celostátního fóra vyjma předepsaných odchylek. Ustanovení jednacího řádu celostátního fóra se za podmínek předchozí věty použijí přiměřeně. Kde jednací řád celostátního fóra mluví o celostátním fóru, má se tím v jednacím řádu republikového výboru na mysli republikový výbor; kde jednací řád celostátního fóra mluví o členu strany, má se tím v jednacím řádu republikového výboru na mysli člen republikového výboru.

##### §2 Právo posudku

Výkonný orgán smí požádat, aby mohl nejpozději do týdne od počátku rozpravy předložit vlastní posudek k cizímu návrhu, o němž se domnívá, že se týká jeho působnosti. Žádost smí republikový výbor zamítnout v hlasování o návrhu postupu, jinak je jí vázán.

##### § 3 Jednatelé republikového výboru

(1) Členové republikového výboru mezi sebou vybírají tři až pět jednatelů, kteří výbor organizují, spravují a zastupují tam, kde to vyžaduje předpis1).

(2) Jednatelé jsou do funkce vybráni na 6 měsíců, nejdéle však do konce funkčního období výboru. Kandidáty na jednatele navrhuje skupina členů republikového výboru. Jednatelé se vybírají losem. Pokud jsou do výběru navrženi nejvýše 3 kandidáti, jsou bez dalšího vybráni. Jednatele lze odvolat postupem při odvolání2).

(3) Jednatelé ve své působnosti zejména:
 * a) předsedají jednáním republikového výboru,
 * b) spravují podatelnu republikového výboru,
 * c) spravují webové stránky republikového výboru,
 * d) dohlíží na termíny vyřizování podání,
 * e) dohlíží na organizační záležitosti republikového výboru.

(4) Jednatelé se v nepřítomnosti zastupují. Při sporu mezi jednateli se rozhoduje hlasováním jednatelů. Jednatelé mohou konsensem delegovat své povinnosti na další členy.

(5) Republikový výbor může jednatelům ukládat úkoly v rozsahu jejich působnosti, nebo úkolem v jejich působnosti pověřit jiného člena výboru.

###### Výčet odchylek

K § 2 JdŘ:

##### § 4 Předsedající

(1) Předsedajícím je libovolný člen republikového výboru, který zahájí jednání nebo převezme předsedání, aniž by předsedal ve vlastní věci. Neujme-li se nikdo předsedání do 3 dnů, je jednání povinen učinit tak jednatel.

(2) Republikový výbor stále může vybrat předsedajícího z účastníků na základě návrhu postupu.

(3) Zasedání zahajuje jako předsedající jednatel. Pokud jednatel není na zasedání přítomen, zahájí zasedání služebně nejstarší člen republikového výboru.

K § 3 JdŘ a místo § 6 JdŘ:

##### § 5 Přístup na jednání

(1) Účastnit se smí
 * a) člen republikového výboru,
 * b) člen strany vykonávající funkci volenou celostátním fórem,
 * c) pověřenec komise nebo odboru,
 * d) člen strany vykonávající:
  * (1) mandát poslance nebo senátora parlamentu České republiky,
  * (2) funkci člena vlády České republiky,
  * (3) funkci prezidenta České republiky,
  * (4) mandát poslance Evropského parlamentu.
 * e) člen strany zvolený do funkce v mezinárodní organizaci pirátských stran,
 * f) osoba, s jejíž účastí republikový výbor souhlasil v mezích tohoto souhlasu.

(2) Ustanovení o působnosti orgánů se nevztahují na právo účasti. Počet účastníků a hlasujících nelze omezit.

(3) Uzavřená jednání musí být zveřejněno nejpozději týden před koncem volebního období republikového výboru.(§18 StOK)

(4) Veřejnost podle tohoto paragrafu znamená vysílače(x), nestanoví-li republikový výbor jinak.

K § 15(1) JdŘ, § 19 JdŘ, § 27 JdŘ a § 33(1) JdŘ:

##### § 6 Zahájení jednání

(1) Kromě důvodů předepsaných v jednacím řádu celostátního fóra(§ 15(1) JdŘ) jednání k usnesení předsedající zahájí také, když
 * a) republikovému výboru je uložen úkol celostátním fórem (čl. 8(6)b) St),
 * b) republikovému výboru je předložená vyžádaná zpráva (čl. 9(5)h) St),
 * c) republikovému výboru nějaké rozhodnutí odkáže celostátní fórum (např. § 17 d) JdŘ),
 * d) republikovému výboru není předložen rozpočet nebo výsledky hospodaření ve lhůtě, kdy je mělo republikové předsednictvo nebo finanční odbor předložit,
 * e) nebylo řádně oznámeno zasedání republikového výboru do dvou měsíců a republikový výbor už 3 měsíce nezasedal, nebo
 * f) mu vedoucí orgánu předloží přijatelný návrh usnesení, spadající do působnosti ogánu.

(2) Kromě důvodů předepsaných v jednacím řádu celostátního fóra(§ 19 JdŘ) jednání k volbě předsedající zahájí také, když
 * a) přijmající předsednictvo předloží přihlášku člena, který byl v minulosti ze strany vyloučen(čl. 3(1)f) St),
 * b) probíhá volba celostátního fóra(§ 19 JdŘ), do níž může výbor nominovat kandidáta(§ 21(b) JdŘ) a je předložen návrh na nominaci takového kandidáta,
 * c) je předložen návrh na doplnění kandidátní listiny(§ 17(b) VŘ); takový návrh je oprávněno předložit také příslušné předsednictvo.

Pro účely tohoto odstavce se orgánem strany voleným republikovým výborem rozumí zejména jednatelé.

(3) Kromě důvodů předepsaných v jednacím řádu celostátního fóra (§ 27 JdŘ) jednání v referendu předsedající zahájí také, když
 * a) republikovému výboru nějaké rozhodnutí odkáže celostátní fórum v referendu,
 * b) republikovému výboru je předložen návrh na zrušení vyhlášky (§ 16 ZřKO),
 * c) hospodář3) požádá republikový výbor o schválení záměru4) z rozpočtu organizační složky5), jejímž je hospodářem,
 * d) mu vedoucí orgánu předloží přijatelný návrh usnesení, pokud se má navrženým usnesením schválit dokument, který byl vyjednán s třetími stranami,
 * e) mu příslušné oblastní předsednictvo předloží návrh na upravení pořadí na kandidátní listině(§ 17(b) VŘ), nebo
 * f) republikové předsednictvo, příslušné krajské předsednictvo u krajských voleb, nebo člen výboru zvolený příslušným krajem navrhnou provedení dohledu nad volební spoluprací(§ 16 VŘ).

(4) Kromě důvodů předepsaných v jednacím řádu celostátního fóra (§ 33(1) JdŘ) jednání k odvolání předsedající zahájí také, když
 * a) republikovému výboru je předložen návrh na veto jmenování či pověření funkcí člena odboru (čl. 12(5) St),
 * b) skupina členů výboru navrhne odvolání osoby, jejíž odvolání z funkce je výbor oprávněn navrhnout (§ 31(1)a) JdŘ),
 * c) je předložen návrh na vyškrtnutí z kandidátní listiny(§ 17(b) VŘ); takový návrh je oprávněno předložit také příslušné předsednictvo.

(5) Vedoucím orgánu se v tomto paragrafu rozumí vedoucí odboru, garant programového bodu, předseda komise nebo předseda strany.

K § 16 JdŘ, § 20 JdŘ a § 33 JdŘ:

##### § 5 Lhůty

(1) Lhůta pro jiné návrhy usnesení činí 7 dní od zahájení jednání, nevyhlásí-li předsedající na žádost navrhovatele usnesení lhůtu delší.

(2) Lhůta pro navrhování kandidátů činí 7 dní po přihlášení takového počtu kandidátů, aby mohla být funkce řádně obsazena, nejméně však 14 dní od zahájení jednání.

(3) Lhůta pro návrhy bodů zasedání činí 10 dní do zahájení jednání.

(4) Doba na rozmyšlenou činí aspoň 24 hodin.

(5) V případě referenda může být doba na rozmyšlenou na žádost navrhovatele zkrácena na 12 hodin, ale pouze tehdy, pokud v případě dodržení řádné doby na rozmyšlenou hrozí újma. V tomto případě se ovšem hlasování nepovažuje nikdy za řádně oznámené.

(6) Lhůty dle tohoto paragrafu lze prodloužit přijetím návrhu takového postupu.

Místo § 17 JdŘ:

##### § 6 Rozhodující hlasování při usnášení

(1) V rozhodujícím hlasování republikový výbor vybere jednu z následujících možností:

a) schválení některého návrhu usnesení ve znění po skončení rozpravy,
b) ukončení projednávání návrhů usnesení bez schválení usnesení, i když předsedající takový návrh postupu nezaznamenal,
c) schválení některého návrhu usnesení ve znění, ve kterém předsedající návrh poprvé zaznamenal, pokud o to kdokoliv do ukončení rozpravy požádá,
d) odkázání rozhodnutí celostátnímu fóru k projednání řádnému nebo v referendu, pokud o to požádal navrhovatel, nebo předsedající takový návrh postupu zaznamenal,
e) odročení na jiný čas, nebo jiný návrh postupu, který předsedající zaznamenal.

(2) Pokud republikový výbor v rozhodujícím hlasování nevybere žádnou možnost, je projednávání návrhů ukončeno bez schválení usnesení.

Místo § 29 JdŘ:

##### § 7 Rozhodující hlasování při referendu

(1) V rozhodujícím hlasování republikový výbor vybere jednu z následujících možností:
a) schválení některého návrhu usnesení, který předsedající zaznamenal,
b) ukončení projednávání návrhů usnesení bez přijetí usnesení,
c) požádání celostátního fóra o projednání projednávaného rozhodnutí v referendu,
d) odročení projednávaného rozhodnutí na jednání republikového výboru.

(2) Pokud republikový výbor v rozhodujícím hlasování nevybere žádnou možnost, je projednávání návrhů ukončeno bez schválení usnesení.

Místo § 37 JdŘ:

##### § 8 Svolání zasedání

(1) Zasedání republikového výboru je svoláno řádným oznámením pověřeného jednatele nebo předsedy strany účastníkům, které obsahuje datum, dobu, místo konání zasedání a jeho organizátora.

(2) Zasedání musí být svoláno nejméně 15 dnů předem.

(3) Pořad zasedání musí být účastníkům řádně oznámen nejméně 7 dnů předem.

K § 36 JdŘ:

##### § 9 Hlasování na Internetu

(1) Doba trvání hlasování se stanoví následovně:

Typ hlasování	!! doba
Všeobecná shoda na návrhu postupu	|| 24 hodin
Hlasování o návrhu postupu 
(mimo rozhodující hlasování)	|| 24 hodin
Rozhodující hlasování	|| 96 hodin

(2) Pokud má hlasovací systém více než 1 kolo a neurčuje, jak se má doba pro hlasování mezi kola rozložit, tak se doba pro hlasování rozloží mezi kola hlasování rovným dílem.

- - - - - -
(x) STOK
* 1) např. § 4 StOK, § 2(4) PraH
* 2) viz §31 JdŘ
* 3) viz § 4 PraH
* 4) viz § 11 odst. 2 písm b) PraH
* 5) viz § 2 odst. 1 PraH
