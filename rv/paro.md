======Pravidla participativního rozpočtování======

== § 1 Účel předpisu==

Tento předpis upravuje
  * a) rozdělování prostředků v participativním rozpočtování mezi veřejně prospěšné projekty, 
  * b) vztah mezi účastníky projektu.

== § 2 Projekt ==

**Projekt** je soubor věcných, časových, osobních a finančních podmínek pro činnost potřebnou k dosažení veřejně prospěšného účelu. Kde z okolností nevyplývá nic jiného, vztahují se ustanovení o projektu jen na jeho část, která je vymezena v přihlášce projektu.

== § 3 Participativní rozpočtování ==

**Participativní rozpočtování** je postup sestavování rozpočtu((viz [[/rules/ropr#zakladni_rozpoctove_postupy|Pravidla rozpočtování]])), ve kterém každý člen svým hlasem rozhoduje o tom, který veřejně prospěšný projekt bude financován z rozpočtovaných prostředků. Výše participativního rozpočtu vychází z rozpočtu strany. 

== § 4 Účastníci projektu ==

(1) Na každém projektu se vždy účastní
  * a) **řešitel** projektu, který projekt přihlašuje do participativního rozpočtování, rozhoduje o všech záležitostech projektu a nese za něj plnou odpovědnost,
  * b) **příslušný výkonný orgán** jednající za stranu; příslušným orgánem je výkonný orgán s odpovídající celostátní působností, který projekty ve své působnosti koordinuje, hospodaří s prostředky projektu a kontroluje plnění projektu, zejména veřejně prospěšného účelu za stranu jako zadavatelku.

(2) Řešitelem projektu může být jen člen, který
  * a) není v rejstříku dlužníků se splatnými závazky vůči straně, pokud je veden, a
  * b) účastní se jako řešitel nejvýše tří projektů.

== § 5 Kolo participativního rozpočtování ==

Každé kolo participativního rozpočtování zahajuje republikový výbor usnesením vydaným na návrh republikového předsednictva, které obsahuje
  * a) termín pro přihlášení projektů,
  * b) rozpočtový strop kola,
  * c) počet hlasů každého člena,
  * d) výši prostředků připadající na jeden hlas,
  * e) nejpozdější přípustný termín pro řádné ukončení projektu.

===== Přihláška projektu =====

== § 6 Přijatelnost přihlášky ==

(1) Přihláška je  přijatelná, pokud je v souladu s právem a politikou strany, zejména 
  * a) má předepsané náležitosti([#nalezitosti_prihlasky_projektu|§ 7]),
  * b) je podána v termínu pro přihlášení projektů daného kola participativního rozpočtování, 
  * c) odpovídá koncepci příslušné organizační složky, pokud je zveřejněna,
  * d) převážná část projektu spočívá v dobrovolnické bezplatné činnosti,
  * e) navrhované výdaje projektu lze hradit z peněz strany((zejména [[/rules/prah#zakazana_pravni_jednani|§ 5 Prah]] s výjimkou písmene b) )),
  * f) minimální výše prostředků na projekt činí nejméně 5 000 Kč.

(2) Příslušný orgán může souhlas odepřít pouze v případě, kdyby byla přihláška nepřijatelná. Má se za to, že přihláška, se kterou příslušný orgán vyslovil souhlas, je přijatelná.

== § 7 Náležitosti přihlášky projektu==

(1) Přihláška projektu se podává řešitel písemně prostřednictvím informačního systému, který vede administrativní odbor. 

(2) Přihláška projektu musí obsahovat aspoň následující údaje:
  * a) **název projektu**, k němuž se přihláška podává, a případně upřesnění záměru, které přihlášku dostatečně odlišuje od ostatních přihlášek,
  * b) veřejně prospěšný účel, který má být projektem dosažen,
  * c) označení účastníků projektu ([[#ucastnici_projektu|§ 4]]),
  * d) věcné podmínky projektu (vybavení k řešení projektu, které bude nutné zakoupit nebo se souhlasem jeho správce používat),
  * e) časové podmínky projektu (termín zahájení a řádného ukončení projektu, členění projektu na úseky, odhadovaný celkový čas strávený dobrovolnickou prací na projektu),
  * f) osobní podmínky projektu (označení osob, které přislíbily věnovat svůj čas projektu dobrovolnicky)
  * g) finanční podmínky projektu (minimální a maximální výše prostředků na projekt, při jejichž získání bude projekt řešen, orientační rozpočet projektu, další zdroje financování, výše odměny pro řešitele nebo jiné osoby ([[#odmena|§ 21]]), pokud je navrhována),
  * h) upřesnění způsobu a termínu, kdy bude výsledek projektu zveřejněn ([[#vysledek_projektu|§ 22]]),

(3) Přihláška může obsahovat i další údaje, zejména krátký srozumitelný **popis projektu** a nebo **výzvu k podpoře** členům, která nesmí přesáhnout délku 200 znaků.

===== Výběr přihlášek =====

== § 8 Postup při výběru ==

Administrativní odbor 
  * a) bezodkladně po vyhlášení kola participativního rozpočtování vydá jeho harmonogram, jak vyplývá z tohoto předpisu,
  * b) bezodkladně po termínu pro přihlášení projektů shromáždí všechny přijatelné přihlášky,
  * c) vyhlásí hlasování o projektech a jeho výsledek, a to přiměřeně způsobu, jakým hlasuje celostátní fórum v řádně oznámeném hlasování o usnesení. K oznámení hlasován připojí výzvu k podpoře([[#nalezitosti_prihlasky_projektu|§ 7(3)]]) každé přijatelné přihlášky, pokud je uvedena

== § 9 Hlasování o projektech ==

O projektech hlasují členové strany podle následujících zásad:
  * a) hlasující mají možnost se seznámit s přehledem přihlášek daného kola na jediné internetové stránce, která je výstupem odpovídajícího informačního systému,
  * b) u hlasování je uveden odkaz na úplné znění tohoto vnitřního předpisu, /* viz § 1799 NOZ */ 
  * c) každý člen strany má k dispozici hlasy v počtu, který určil republikový výbor pro dané kolo ([[#kolo_participativniho_rozpoctovani|§ 5]]),
  * e) své hlasy může člen kdykoliv během hlasování změnit,
  * f) průběžný počet hlasů je během hlasování viditelný, aby mohli členové své hlasy optimálně rozvrhnout a projekty nedostávaly více peněz než potřebují, jinak je hlasování tajné.

== § 10 Získané prostředky na projekt ==

Výše prostředků, kterou určitý projekt získal v participativním rozpočtování, se určí jako součin počtu hlasů pro něj odevzdaných a částky připadající na jeden hlas. Pokud by výše prostředků na všechny projekty, které je možné zahájit, měla přesáhnout rozpočtový strop daného kola, výše získaných prostředků se sníží poměrně.

== § 11 Výsledek hlasování ==

(1) U každé přihlášky se při vyhlášení výsledků hlasování uvede
  * a) počet hlasů, který získala v hlasování, a tomu odpovídající výše prostředků, přičemž k prostředkům získaným nad maximální výši prostředků na projekt uvedenou v přihlášce se nepřihlíží,
  * b) skutečnost, zda může být projekt zahájen; projekt může být zahájen právě tehdy, pokud získané prostředky na projekt dosahují aspoň minimální výše prostředků na projekt uvedené v přihlášce.

(2) Pokud projekt může být zahájen, 
  * a) finanční odbor pro něj zaregistruje(([[/rules/ropr#registrace_rozpoctu|§ 14(2) RoPr]])) výdajovou rozpočtovou položku([[/rules/ropr#rozpoctova_polozka|§ 8 RoPr]]) pod názvem projektu([[#nalezitosti_prihlasky_projektu|(§ 7(2)a)]]), rozpočtovým limitem(([[/rules/ropr#rozpoctova_polozka|§ 8(1)a) RoPr]])) ve výši získaných prostředků([[#ziskane_prostredky_na_projekt|§ 10]]) a příslušným výkonným orgánem jako hospodařící organizační složkou(([[/rules/ropr#rozpoctova_polozka|§ 8(1)c) RoPr]])); dále jako účel peněz(([[/rules/ropr#rozpoctova_polozka|§ 8(2)a) RoPr]])) odkáže přihlášku projektu.
  * b) záměry((viz [[/rules/prah#zamer_a_jeho_celkove_naklady|§§ 10 a 11 PraH]])) z této rozpočtové položky odpovídající přihlášce s výjimkou odměny[[#odmena|(§ 21)]] se považují za schválené bez ohledu na jejich výši.

===== Zahájení a řízení projektu  =====

== § 12 Zahájení projektu ==

Pokud je projekt možné zahájit ([[#vysledek_hlasovani|§ 11(1)b)]]), řešitel zahájí projekt. Pokud řešitel nezahájí v termínu projekt, stává se jeho přihláška nepřijatelnou a dále se k ní nepřihlíží.

== § 13 Doručování ==

Účastníci projektu souhlasí s tím, že k doručování lze používat elektronických nástrojů strany. 
  * a) Vůči straně mohou ostatní účastníci projektu právně jednat pouze prostřednictvím podatelny příslušného orgánu, ledaže je mu ze zvláštních důvodů třeba zaslat zprávu soukromou zprávou prostřednictvím uživatelského účtu nebo skupiny. 
  * b) Strana vůči ostatním účastníkům projektu právně jedná prostřednictvím jejich uživatelského účtu. 
Dodáním zprávy podle tohoto ustanovení platí zpráva za doručenou. 

== § 14 Zánik účasti na projektu ==

(1) Účast strany na projektu nezaniká. Důvodem zániku účasti řešitele na projektu je jen pozbytí způsobilosti být účastníkem projektu nebo závažné porušení povinností řešitele ([[#povinnosti_resitele_projektu|§ 18]]). 

(2) Porušení povinnosti se může dovolat jen účastník, který ho nezpůsobil a je jím dotčen. U nepodstatného porušení smlouvy se požaduje předchozí výzva k nápravě s upozorněním na hrozící následky.

(3) Účast řešitele na projektu zaniká buď rozhodnutím výkonného orgánu z předepsaného důvodu nebo vystoupením řešitele z projektu. Účast na projektu zaniká jen písemným oznámením toho, kdo chce zániku účasti na projektu dosáhnout, všem účastníkům. 

(4) Pokud řešitel přestal být účastníkem projektu, lze její práva a povinnosti bez jejího souhlasu postoupit jinému členovi strany rozhodnutím výkonného orgánu.

== § 15 Prodloužení projektu ==

Pokud je projekt řádně řešen, avšak vyskytla se potřeba jej prodloužit, může výkonný orgán rozhodnout o posunutí řádného termínu ukončení projektu. Trvání projektu je takto možno prodloužit nejvýše na dvojnásobek původní doby řešení. Další nebo opakované prodloužení projektu musí schválit republikové předsednictvo.

== § 16 Další použití předpisů ==
 
Není-li v přihlášce předem stanoveno jinak, pro díla vzniklá při řešení projektu se uplatní [[/rules/prah#licence|§ 19 PraH]].

== § 17 Řešení sporů ==

(1) Proti rozhodnutím výkonného orgánu se lze odvolat k republikovému předsednictvu, které ve věci do týdne rozhodne usnesením.

(2) V případě sporu, který vznikne při řešení projektu nebo v souvislosti s ním a který nejsou účastníci s to vyřešit samy anebo v součinnosti s republikovým předsednictvem, pokusí se nejprve o vyřešení sporu smírčím jednáním u prostředníka zapsaného u rozhodčí komise((lnk na seznam)). 

(3) V případě neúspěchu smírčího jednání se obrátí na kontrolní komisi se stížností podle rozhodčího řádu ([[/rules/rr#stiznost|§ 10 RŘ]]). 

===== Řešení projektu =====

== § 18 Povinnosti řešitele projektu ==

Řešitel je povinen
  * a) řešit projekt za podmínek uvedených v přihlášce, v tomto předpise a dalších předpisech strany((zejména [[/rules/prah|pravidla hospodaření]])), s nimiž je povinen se seznámit,
  * b) řádně provést((§ 2601 zákona č. 89/2012 Sb., občanský zákoník.)) všechna díla, jejichž vznik byl předmětem projektu,
  * c) převést na stranu veškerý majetek, který získal řešením projektu, a to do správy příslušného orgánu zadavatele ([[rules/prah#sprava|§ 14 PraH]]), 
  * d) zveřejnit výsledek projektu ([[#vysledek_projektu|§ 22]]) v odpovídajícím informačním systému strany a poskytnout jiné informace související s projektem požadované zadavatelem,
  * e) dokládat výdaje podle pravidel hospodaření ([[/rules/prah#ucetni_doklady|§ 13 PraH]]),
  * g) vykazovat průběžně postup při své činnosti za účelem informování veřejnosti,
  * h) postoupit projekt jinému členovi, pokud není schopen ho řádně ukončit.

== § 19 Práva řešitele projektu ==

Řešitel projektu má právo
  * a) na zřízení odpovídající rozpočtové položky ve výši prostředků na projekt a na převedení nevyčerpaných prostředků do nové rozpočtové položky v rozpočtu strany na následující rok, pokud dosud neuplynul termín pro řádné ukončení projektu,
  * b) proplácení výdajů projektu až do výše prostředků na projekt z odpovídající rozpočtové položky,
  * c) na uzavření smlouvy o dílo(([[/ao/sablony/start#pracovne_pravni|vzory smluv]])) na odměnu ([[#odmena|§ 21]]) z odpovídající rozpočtové položky, pokud byla uvedena ve finančních podmínkách projektu ([[#nalezitosti_prihlasky_projektu|§ 7 písm. g)]]), která musí být vyplacena nejpozději do 14 dnů po řádném ukončení projektu.

== § 20 Řádné ukončení projektu ==

Projekt nebo úsek projektu je řádně ukončen, pokud řešení projektu nebo jeho úseku ve vymezené nebo dohodou prodloužené době skončilo a řešitel splnil všechny své povinnosti. O řádném ukončení sepíší účastníci projektu záznam.

== § 21 Odměna ==

Odměna řešiteli nebo jím navrženým osobám je výdajem projektu, který strana hradí jen tehdy, pokud
  * a) projekt nebo jeho úsek vymezený v přihlášce byl řádně ukončen,
  * b) jde o zvlášť složitou a časově náročnou činnost,
  * c) výše odměny za projekt nebo jeho úsek byla uvedena v přihlášce projektu a nepřesahuje 80 Kč za hodinu.

== § 22 Výsledek projektu==

(1) **Výsledek projektu** je dílo vzniklé díky projektu nebo záznam tohoto díla či jiného řešení projektu. Součástí výsledku projektu je také stručná zpráva o řešení projektu, včetně zhodnocení, jak byl dosažen veřejně prospěšný účel. 

(2) Na všech výsledcích je řešitel projektu povinen uvést informaci, že jde o veřejně prospěšný projekt financovaný ze státního příspěvku strany s uvedením odkazu na web strany, ledaže to není ze zvláštního důvodu možné.
